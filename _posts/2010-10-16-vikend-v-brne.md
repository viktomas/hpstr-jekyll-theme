---
layout: post
title: "Víkend v Brně (ghahhaghááááhehehu)"
tags: [] 
comments: true 
share: true 
---
Nechal jsem se překecat od Denny, Vejvise a počasí, abych místo odpočívání doma odjel na víkend do Brna. Na Brněnskym výstavišti byl totiž sportLife, kde Kolouch, Peeto a spol. ukazovali návštěvníkům krásy slackline.

## Pátek 8.10.2010

Vyrazili jsme z Prahy v pět odpoledne. Na Knížecí jsme zastavili na chvilku v zákazu vjezdu, abychom nabrali Káju. Kde se vzal tu se vzal satelit a už dával vejvisovi passportkontrol.. Vyhrožoval dvoutalířovym kolkomóžeš, ale nakonec se to A07avyřešilo domluvou. Už nás čekala jen, v pátek odpoledne naprosto ucpaná, D1 aka. tankodrom. Asi ve dvou třetinách cesty do Brna jsme viděli na D1čce kuriozitku.. a to značku pozor:nerovnost vozovky :) okomentovali jsme to tak, že by ji měli dát k nájezdu na dálnici v Praze a dát pod ni štítek 200km.

V Brně jsme po chvíli našli Denny na vlakáči a vyrazili přes Tesco k Báře na byt, jeho adresu ještě nějakou dobu nezapomenu. U Báry už bylo docela narváno. Bylo tam dost lidí co jsem moc neznal, ale poznal. Mára, Radek, Bára.. S Denny jsme koupili čerta, Vejvis bral vodku s džusem. Nějaký pivka. Prostě veselo. Poprvé jsem viděl, že Terka chodí s Peetem. Hustý jak debil. Na chvíli se mi veselo pokazilo, když jsem kolem půlnoci viděl, jak Ichtylomet praštil ramenem Káju. Pak sem se s nim chvíli pošťuchoval.. Ale ten blb by vážně potřeboval přes držku :) Někdy potom (vzpomínky díky čertovi, vodce a vínu přestávají být tak ostrý) jsem s bářinýma spolubydlícíma, jméno si pamatuju akorát u Stroma, vyrazil do Brna kalit.

Když jsem se kolem druhý vracel sám zpátky na byt, tak jsem si udělal menší orienťák. Najít jednu konkrétní ulici na velkym brněnskym sídlišti byl pro mě skoro nadlickej úkol. Vejvis, můj přítel na telefonu mě nakonec v pořádku navedl domů.

## Sobota 9.10.2010

Ráno se jednotně vstávalo v 8. Fuj. Kolouch skočil pro koblihy, já dostal pojeb, že jsem chrápal (prej si ze mě Denny s Vejvisem dělali v noci boxovací pytel), někdo uvařil čaj. Předvoj odjel na sportLife kolouchovym autem v asi v devět. Terka mi nebyla schopná vysvětlit, jak to, že jsem tak krásnech chlap. Já, Vejvis, Denny, Terka a Bára jsme vyráželi na výstaviště asi o hodinu později. Všichni jsme byli ještě malinko pod vlivem (ať už kocoviny nebo alkoholu), jen Terka si pochvalovala jak pila s Mírou a teď už jí je dobře. Celou cestu jsme byli v mhd zpestření všedního sobotního dopoledne.. hlavně našima hláškama :)

Na výstaviště jsme proklouzli pomocí firemních registrací či co.. (díky Tomassovi za tip). S Denny jsme se zkoušeli zapřít ramenama a chodit nohama co nejdál od sebe. :) Někdy v tuhle dobu taky začal vznikat fenomén celýho dne: Dementní smích. ghahaha ghaa

Postupně jsme si prohlídli několik pavilonů, ukradli lepivou piraňu, viděli kvalifikaci jezdců na malejch kolečkách. Na BMX závodech jsme taky viděli několik krutejch držkopádů. Koupil jsem si letadýlko. Viděli jsme zařízení pro ruční spinning, který vypadalo stejně pitomě, jak to zní. Potom jsme byli asi 2 hodiny u slackline a s Denny a Vejvisem tam střídavě hráli na babu, kradli si boty a házeli letadýlkem. Půjčili jsme si koloběžky a objeli na nich celý výstaviště. Kolouch potom domluvil půjčení kostýmu gorily a Denny s Terkou předvedli naprosto libový opičky.

Na koloběžkách jsme taky přijeli na konec exhibice ve freestyle motocrossu. Borci lítali vzduchem (nejmladšímu bylo asi devět). Pouštěli motorku 10m nad zemí rukama i nohama :) já bych se do ní i zakousl..

Kolem pátý odpoledne jsme už rozjížděli dementní smích na plný obrátky. Lidi nechápali.

Naproti lajnám byla snowboard rampa pokrytá popraškem sněhu, podle výrazů v jejich tvářích, byli zdejší jezdci největší frajeři na světě: velkej rovnej kšilt, triko po kolena.. Hecovali jsme se, kdo jim tu jejich rampu sjede po zadku a nakonec vytasil Vejvis svoje koule, a šel těm týpkům ukázat jak se to dělá.


K večeru jsme koukali na nějaký videa (lezci, kajaky a basejump). Kolem sedmý nás vyhodili z pavilonu a my se pomalu přesunuli do nedaleké hospody, kde sice neměli pivo, ale zato tam měli StaroBrno :)

Party se rozjížděla pomaleji, ale když se začaly piva exovat brčkama, nabralo to rychlej spád. Před půlnocí pustili v hospodě diskotéku a my začali objevovat kouzla zdejší atrakce: taneční tyče. Holky si jí moc nevšímali ale zato Kolouch s Peetem předváděli kousky, za který by se nemuseli stydět ani v luxusním strip-baru :) Například, když si Kolouch připnul samosvornej pásek kolem tyče, opřel se do něj a pak zůstal tim páskem přivázanej na tyči.

Z hospody se odcházelo někdy po druhý ráno. Většina lidí šla spát na parkoviště ke kolouchovu autu. Já, Vejvis, Denny, Terka a Bára jsme jeli chvíli před třetí spát do tepla.

## Neděle 10.10.2010

Probuzení v 9. Denny odchází na vlak, Vejvis ji vyprovází. Terka s Bárou vyrážejí zase na výstaviště. Loučíme se. S Vejvisem chceme jet do Moravskýho krasu lozit. Zbytkáč jak debil. Natahujem kratší lajnu, abychom vystřízlivěli. Chvíli po půl jedný vyrážíme do 50km vzdálené vesničky Holštejn. Cestou oběd v Interšpáru. Ke skalám přijíždíme v půl třetí. Na “V Buči” pytlíme každej jednu cestu(jedna byla Mladej může, Starej musí). Společnými silami zdoláváme kout na “Nad Holštejnskou jeskyní”. Kolemjdoucí horolezci nám bodře vysvětlili, že Holštejn neni zrovna nejhezčí lezecká oblast Moravskýho krasu a že hezčí lezení je ve Sloupu. Omrkli jsme ještě nějaký pekelný cesty s navěšenejma preskama v převisu pod hradem a vyrazili na skály do Sloupu.

A přesně na tomhle místě mě to přestalo bavit psát..

## Slovník:

* **satelit**  - policista, voják, (podle plochých čepic)
* **pasportkontrol** – jakákoli policejní buzerace obsahující kontrolu dokladů
* **kolkomóžeš** – vymáhání úplatku, zde v přeneseném významu => pokuta
* **jak debil** – univerzální ukončení věty