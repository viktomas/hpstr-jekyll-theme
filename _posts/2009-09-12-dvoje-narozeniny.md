---
layout: post
title: "Dvoje narozeniny"
tags: [awesome, narozeniny, nápad, party]
comments: true 
share: true
---
Píšu si s kamarádkou, která je teď rok na Havaji. Když mi v osm hodin večer popřeje dobré ráno, ptám se, jaký je tam den. Odpoví, že je tam taky sobota, tudíž ona má celou sobotu před sebou a mě už zbývají akorát čtyři hodiny mé, abstinencí nasáklé, soboty. Tím se naskytlo několik filosofických témat.

Má alkoholem ztrápená mysl ovšem dokázala rychle vyštrachat pouze jedno: oslava narozenin. Na Havaji se čas posouvá oproti našemu o -12h. To znamená, že když někdo narodil u nás dopoledne, na Havaji se narodil včera. Vidíte už kam směřuji?

Když se tedy člověk vyklube na svět dejme tomu v 8:30 českého UTC +1 může si vybrat jakoukoli zemi z časových pásem UTC -8 a nižších. Znamená to tedy slavit např. aliašské narozeniny den před českými. No není to nádhera?

Běžím se zeptat mamky, v kolik hodin mě porodila. 12:50. Radím se s článkem na wikipedii a s mapou časových pásem a ano v časovém pásmu UTC -12 jsem se opravdu narodil ne 3., ale 2. října. S nevýslovnou radostí pobíhám po pracovně, lačně přemýšlící o předslavnosti svých českých narozenin. A potom to přišlo. Koukám které země spadají do Mého časového pásma, abych si vybral na jakém místě jsem se tedy narodil o den dříve. Na wikipedi stálo:

Pouze moře mezi 175 a 180 st. západní délky.