---
layout: post
title: "Země zaslíbená - čtvrtek"
tags: [izrael, cestování] 
comments: true 
share: true 
---
Ráno mám budík na šestou, že si půjdu zaběhat a zacvičit. Suverénně ho típám a probouzím se v půl desáté dopoledne. Peťan ještě spal, tak jsem se nasnídal a šel se slunit. Peťan vstával v půl dvanáctý. Hodně pozvolna jsme začali plánovat dnešní výlet po Jeruzalémě.

Rozhodl jsem se, že dnes se vydáme přesně opačným směrem od starého města. Navštívíme Izraelské muzeum, biblickou zoo a muzeum holokaustu. Ambiciózní plán na to že jsem vyráželi ve dvě :)

Cesta k muzeu netrvala dlouho, od Nadavova bytu je celé centrum Jeruzaléma dostupné do 20 min. Vstup do muzea stál 37 šušňů pro mě jako studenta a 50 šušňů pro Peťana dospěláka.

Vevnitř to bylo neuvěřitelně rozsáhlé, několik pater, několik stovek čtverečních metrů pozemků a budov. Jak už to s muzei bývá, po hodině jsme byli s Peťanem oba otupělí, člověk přestane číst z jaké doby jsou exponáty a čím jsou zajímavé, přesto mě několik věcí zaujalo:

Ve starověkém Jeruzalémě pohřbívali mrtvé do rodinných hrobek. Těla položili na skalnaté lože (na obrázku leží kostra vlevo). Počkali až se rozloží maso a kosti shrabali do šuplíku pod lehátkem. Díky tomu byla lehátka připravena na dalšího nebožtíka. Nevadilo by mi být pohřbený tímhle způsobem. 

<figure>
<img src="/images/posts/IMG_0880.JPG"/>
</figure>
 

Ke konci jsme šli na výstavu Amerických památek. Tam jsem objevil první nafukovací panu na světě. Jediná její nevýhoda je, že je keramická. To znamená, že když bych si s ní zalezl k sobě do postele, potřeboval bych hóóódně lubrikovat.

<figure>
<img src="/images/posts/IMG_0994.JPG"/>
</figure>


Všechny chlapský sošky u indiánů (jedno jestli jiho nebo severoamerických) měli pořádný postavený pinďoury. Jeden z nich se Peťanovi zalíbil natolik, že ho chtěl olíznout, to se mi zachytit nepodařilo, ale následující fotka je snad taky dost výmluvná :D

<figure>
<img src="/images/posts/IMG_1006.JPG"/>
</figure>


Z muzea jsme vyrazili směrem centrum, po cestě jsme se dostali i do chudších ulic Jeruzaléma a některé domy a zahrádky vypadali opravdu chudě.

Skoro u našeho bytu jsme z jednoho velkýho betonovýho baráku slyšeli nahlas bicí. Začali jsme se pídit co to je a u vchodu nám řekli, že tam zkouší slavná Izraelská rocková kapela. S Peťanem jsme se rozhodli že si je půjdem poslechnout, koupili jsme lístky za 30 šušňů pro mě jako studenta a 70šušňů pro dospěláka a těšili se až v devět večer začne show.

Kapela 
כנסיית השכל - מעל הים
(nezapomeňte hebrejštinu číst zprava doleva), což v překladu znamená něco jako kostel v hlavě, hrála úplně úžasně, světelná šou, rozverný Izraelky a překrásný zpěv frontmana mě uchvátili. Vystoupení trvalo asi hodinu a půl včetně dvou přídavků.

<iframe width="560" height="315" src="//www.youtube.com/embed/YvNQNUJs6Cs" frameborder="0"> </iframe>

Po návratu na byt jsme si dali pivko, popovídali se sousedkou Adi, přišli na to že o šabatu se z Tel Avivu budem dostávat jen těžko a proto jsme cestu tam odložili na později.

Den začal pozvolna, ale nakonec se nám ho podařilo naplnit mnoha zajímavými zážitky. Je půl druhé ráno, vstáváme brzo.Těším se co přinese zítřek.