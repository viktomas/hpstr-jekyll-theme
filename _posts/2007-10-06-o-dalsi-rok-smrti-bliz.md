---
layout: post
title: "O další rok smrti blíž"
tags: [kalby]

comments: true 
share: true
---
Jak jistě všichni vědí 3. října jsem měl narozky a tak jsem je MUSEL oslavit. Naplánoval jsem to na pátek. V pátek mě popadl zápal simulace, takže jsem vstával až ve 12, abych se trochu vyspal do zásoby. Potom jsem doma vzal auto a jel pro sud a pro pípu. Ve dvě jsem nabral u školy Novase, v Peny jsme nakoupili nechutný množství brambůrků, vyzvedli Vyša, sud, Evču a jeli do Horního Vítkova (že nevíte, kde to je? to nikdo..) pro lednici se zabudovanou pípou. Lednici jsme pochybně přimontovali na vozík, kterýmu nefungovali ani světla, ani blinkr. Ještě že Novas má pod palcem všechny Chrastavácký fíky. Neskutečnou rychlostí 30, max 40 Km/h jsme se řítili směr Osečná.

Kolem sedmý se začali sjíždět všichni kaliči, co sem je pozval. Všichni nesměle cucali pivka. Já sem dostal boží dárky. Nejvíc mě dostal Zúzin dárek v duchu: "i rozbalovaní může být cíl" a hned v závěsu za ním byly Vejvisovi sloní tanga a Bukášovo triko s pivní osvětou. Na stole se nashromáždilo nepřeberný množství alkoholických nápojů všech barev, značek a obsahů alkoholu. Kolem půlnoci se naše kalbaparta (tak sem nás nazval) rozdělila vejpůl. Na ty co chtěli jít kalit do Hegeše a na ty co chtěli ještě trochu zakalit v hasičárně a pak jít dělat chrup. Já patřil do Hegeš části kalbaparty :-) Spolu se zbytkem Hegeš kalbaparty jsme vyrazili na 2Km vzdálenou dýzu. V hegeši to slušně jelo, energiťáky tam tekly proudem. Dýdžej byl supr vyhlásil kuřecí box, kterýho se zúčastnila Káťa, Vyšo a Novas. Vyšo s Novasem vypadli hned na žabácích, ale Káťa, ta postoupila do finále. Cílem finále bylo bojovat s kuřatama na rukou. Kluci co postoupili do finále to brali trošku vážně a málem se tam těma kuřatama zabili. Káťa nastoupila proti svojí soupeřce. Ani jedna neměla v v úmyslu odejít jako poražená. Je pravda, že Kátina soupeřka Káťu nemilosrdně zalehla, ale při finálním vyhlašování vítěze (něco ve stylu Natočto!) bylo Kátě přiřčeno vítězství. Vyhrála flašku Berentzena, tak jsme ji hned vypili. Nějakej tupák se nám vetřel ke stolu a očividně chtěl dostat přes hubu ale dřív, než se mohlo něco semlít ho vyhodil nakorbenej vyhazovač. V Hegeši jsme skončili okolo půl čtvrtý asi v půl pátý jsme zalehli v hasičárně. Lehl jsem si jen tak na podlahu a usnul jsem. K ránu jsem se ještě probudil zimou. Ráno po sobě kalbaparta, za mojí občasné spolupráce, uklidila hasičárnu za což všem zúčastněným děkuji z celého svého líného srdce :-)

Když jsem odvážel Novase a jeho lednici do Vítkova, tak jsem píchnul. A v autě nebyl ani klíč na povolení šroubů, ani hever :-) Ještě že kousek odsud bydlel můj kámoš z Osečenský základky, Kozlik, kterej všechno měl a ještě mi to kolo vyměnil. Pak jsem ještě přišel na to, že jsem si zapoměl doklady od auta, takže jsem jel na rezervu, s nesvítícím vozíkem a bez dokladů. A ještě jsem po cestě viděl 3x fíky, naštěstí mě ani jednou nestavili.