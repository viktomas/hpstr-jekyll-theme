---
layout: post
title: "Austrálie - bližší seznámení"
modified: 2014-03-31 16:01:41 +1100
tags: [austrálie, cestování]
image:
  feature: feature/jaws.jpg
comments: true
share: true
---
## Balooning
Strejdův kamárád Pavel mě poprosil, jestli bych mu pomohl a dělal pozemní posádku při lítání s balónem. Takže vstáváníčko v 5 ráno, v 5:30 odjezd směrem k Yarravalley. Tam jsme se sešli se zkušenějším pilotem. Ten řídí balón, pod kterým je zavěšený koš pro 20 lidí. 450tka, jak mi bylo vysvětleno.

Startování balónu je docela jednoduchá činnost, která se dá rozdělit na následující kroky:

* sestavení koše
* rozbalení balónu
* nahnání studeného vzduchu do balónu pomocí větráku
* ohřátí vzduchu v balónu pomocí hořáků.

Ve chvíli kdy jsme byly se startovací sekvencí hotovi, rozhodl se pilot, Pavel, že moc fouká a že se startovat nebude. Takže jsme udělali startovací sekvenci po zpátku. Sebrali se a odjeli. Na startovní louce jsme byli 4 balóny, dva odstartovali a dva včetně našeho zůstali na zemi.

Tentokrát bez startu. Zítra pravděpodobně vyrazíme znovu a snad budeme mít větší štěstí.

<figure>
<a href="/images/photos/original/ballooning.jpg">
<img src="/images/photos/medium/ballooning.jpg"/>
</a>
</figure>

## Keep left (držte se vlevo)
To je nápis, který je tu na každé křižovatce a varuje řidiče co projedou křižovatkou, aby si náhodou nespletli strany. S řízením už nemám větší problémy. Kruháče (roundabout) jsou pro mě trochu prekérka. A taky to že tu je taktéž přednost z prava. Kdyby se aspoň australani rozhodli že všechno otočej vzhůru nohama, ale oni otočej jen něco :)

## Krmení papouchů
Bohužel si přesně nepamatuju název místa, kam jsme jeli se strejdou a se sestřenkou. Byla to přírodní rezervace (malinkatej prales) a byla tam možnost za 4 dolary koupit krmení a krmit papouchy. Dříve se tam prej dali krmit takoví malí červení neškodní. Teď jejich místo převzal gang velkejch zlejch bílejch papoušků. Sestřenka šla hrdinně nakoupit zrní a ve chvíli, kdy s ním vyšla ven, slítli se na ní a začalí jí škubat na kousky. Takt tak to přežila. Měla papouščí poklování 4. stupně.

<figure>
<a href="/images/photos/original/kacka-vs-papouch.jpg">
<img src="/images/photos/medium/kacka-vs-papouch.jpg"/>
</a>
</figure>

Já jsem se poučil z jejích chyb a držel jsem si tu verbeš od těla. I tak se mě konstantně ty potvory poukoušeli kousnout.

<figure>
<a href="/images/photos/original/ja-s-ptakem.jpg">
<img src="/images/photos/medium/ja-s-ptakem.jpg"/>
</a>
</figure>

## Šumava
Kousíček od Melbourne mají Češi zabydlení v austrálii osadu. Je to hezkej pozemek s několika baráčkama. Okolo rostou stromy jako smrky a lípy, který v Austrálii normálně člověk nepotká. Já tam jel se sestřenkou, protože v sobotu večer tam mělo být posezení u ohně.

Z posezení u ohně se nakonec vyklubala velká párty, na který bylo cca 100 Čechů a Slováků. Za 30$ tam člověk mohl pít a jíst co se do něj vešlo. Pivo bylo výborný a chutnalo jako Plzeň. Seznámil jsem se tam s Mírou Pivotvůrcem. Ten vyrobil s kamarádem všechno pivo co tam bylo a překvapivě byl z Plzně. Kolem jedenáctý si přestávám všechno pamatovat. Kolem půl jedný usínám.

## Cathedrals
V Neděli jsme se strejdou a sestřenkou vyrazili do hor. Mě trápila kocovina a celou cestu jsem zpytoval svý pijanský svědomí. Cesta nicméně uběhla jako voda a kolem dvanáctý hodiny jsme už měli zaparkovaný auto pod překrásnym pohořím zvaným Cathedrals, tedy katedrály.

Strejda mi sliboval jeskyni, kterou polezeme. Nakonec se z jeskyně vyklubala skalní průrva, ke který jsme se musely došplhat dvojkovým svahem.

<figure>
<a href="/images/photos/original/skvira.jpg">
<img src="/images/photos/medium/skvira.jpg"/>
</a>
</figure>

Po úspěšném zdolání průrvy, která byla v nejtenším místě široká tak akorát na můj mužný hrudník, jsme se občerstvili a pořídili jsme hromadnou fotku.

<figure>
<a href="/images/photos/original/hromadna.jpg">
<img src="/images/photos/medium/hromadna.jpg"/>
</a>
</figure>

Po dalších několika výškových metrech, které jsme museli vyšplhat se nám otevřel překrásný výhlet na celé pohoří, které se nazývá Jaws (čelisti).

<figure>
<a href="/images/photos/original/jaws.jpg">
<img src="/images/photos/medium/jaws.jpg"/>
</a>
</figure>

Počasí vyšlo naprosto překrásně, trošku jsem si vyzkoušel Australskou ozonovou díru když jsem se spálil :)

Teď je právě půl dvanáctý večer, mohl bych psát a psát co všechno dalšího jsem zažil, ale už se mi klíží víčka. Víček jde spát. Dobrou :)
