---
layout: post
title: "Cesta do svaté země den 1."
tags: [izrael, cestování] 
comments: true 
share: true 
---
Na začátku května napsal Izraelec Nadav mýmu kamarádovi Peťanovi přes službu Couchsurfing. Ptal se jestli by měl zájem si s ním vyměnit byt na cca 10 dní. Zvláštní co? Detaily neznám, ale Peťan se po skype video hovoru rozhodl, že Nadav je člověk, kterýmu se dá věřit a že do toho půjde.

<figure>
<img src="/images/posts/IsraeliFlag.gif"/>
</figure>


Nechtělo se mu jet samotnýmu a tak se zeptal mě, jestli bych o takový dobrodružství měl zájem. Letenka za osmičku, bydlení zajištěný, Izrael. Nevěděl jsem kde Izrael je, jaký jsou tam zvyky a co všechno taková cesta obnáší. Přesto to znělo lákavě: biblické město Jeruzalém, hromada židů, domov Krav Maga.. tak jsem kývnul.

Kromě peněz na letenku ode mě nebyla vyžadovaná žádná spoluúčast a tak jsem si v práci jen zařídil dovolenou a do neděle 21.7.2013 jsem to jakkoli neřešil. Sranda začala v neděli.

Začal jsem si číst všechny možné informace. 80% židů, 19% muslimů (a ode dneška 2 ateisti). Stát vzniknul po první světový a i když původně měla Izrael být jen malý státek okolo Jeruzaléma, hned si přivlastnili Palestinu. Stát obklopený relativně znepřátelými muslimskými státy. Čtvrti, do kterých když člověk přijede od pátečního poledne do sobotního západu slunce, tak mu ortodoxní židi začnou házet kameny po autě. Hromada vojáků, zákaz focení, potlačovaný propalestinský kontroly.

No abych nebyl jen negativní, dočetl jsem se taky kvanta zajímavých pozitivních věcí. Betlém je město a můžem se tam podívat. Sodoma a Gomora je taktéž k mání :) mrtvé moře, zeď nářků, památek že bychom to za 10 dní nestihli. Přátelští a přímí lidé (tedy když se člověk nebaví o politice a armádě).

Pojištění mám od platební karty, vyměnil jsem si 400 USD což je cca 8tis. Kč při kurzu 19.8.. Vytiskl si letenky, sbalil plavky, kartáček, opalovací krém a cca 13 kg dalších krámů.

Po skype jsem si psal s Nadavem a překvapilo mě, když řekl že kromě Prahy je jediná jeho další destinace Sněžka a její okolí.

V úterý už se mi těžko soustředilo na práci a v 6 jsem vyrazil do Dejvic sešel jsem se tam s Peťanem a po chvíli i s Nadavem a jeho přítelkyní Angie. Neuvěřitelně sympatičtí lidé. Doufám že zbytek Izraelců bude jako oni. V rychlosti jsme si vyměnili několik informací: zajímavá místa, levné obchody a hospody, kulturní zvyklosti. Prý se můžeme s izraelskými lidmi bavit o čemkoli.. už se "těším" jak někoho popudim.

Cesta na letiště a odbavení proběhli v pořádku, chlapík u zavazadel říkal že byl v Izraeli 7x a varoval nás před upřímností, hlavně co se pohybu v pohraničních oblastí týká. Zajímavý. Letušky z nás byli nadšený, s Peťanem jsme byli jediní Češi na palubě našeho Boingu 737. Seděl jsem u okýnka.

Celou cestu jsme prodiskutovali o smyslu života, ženských atp. Peťan se mi snažil vykecat díru do hlavy, ale nedal to. Miniaturní špenátový závin, miniaturní kafíčko.. krása palubních jídel. Od milé letušky jsme dostali dvojitou porci. Při přistání jsme se snažili roztleskat letadlo, ale Izraelci nás s tleskáním předběhli. V Tel Avivu jsou 4 ráno a 25°C Peťan při výstupu přichází na vtipnou věc, zapomněl si doma nabíječku k notebooku :D

Při pasové kontrole narážíme na nejmíň příjemnou úřednici co si kdo dokáže vymyslet (nepřjiemná, naštvaná, mluvila potichu tak, že se člověk musel malou škvírkou v okénku protlačit až k ní do kukaně), aspoň že nás nezadržela. Na letišti v Tel Avivu hecuju Peťana, aby oslovil nějakou izraelskou letušku, která se mu líbila.

Natupujeme do šerutu, který nás odveze za 20$ přímo na místo kde bydlíme. Klíč nacházíme na smluveném místě a jdeme spát.

Zatím jsou pocity z Izraele skvělé, potkali jsme 2 skvělé lidi a jednu nepřijemnou úřednici. Kvantum vtipných ortodoxních židů.