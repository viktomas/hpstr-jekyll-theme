---
layout: post
title: "Lezení ve Žďárských vrších 10.-12.9.2008"
tags: []
comments: true 
share: true 
---
Se Stanelym, Vejvisem a Bukášem jsme zorganizovali čistě lezeckej výlet do Ždárských vrchů (mezi Prahou a Brnem). Vyrazili jsme ve středu v sedm ráno a po čtyřech hodinách jízdy už jsme lezli po Čtyřech palicích. Nejprve nám v tom částečně bránily hordy našich vrstevníků, ty tu byly s Vyšší kdesi cosi záchranářskou školou na kurzu. Od tří hodin byly však skály skoro výhradně naše. Síly nám došly až chvíli před setměním, tak jsme vyrazili na rychlou véču a najít nejbližší hospodu. Tam už jsem ale únavou usínal. Nakonec nás Vejvis zavezl do útulný autobusový zastávky "České Milovy", kde jsme v bezpečí přečkali noc.

<figure >
    <img src="/images/posts/zdarsky01.JPG" alt="">
	<figcaption>Splham</figcaption>
</figure>

Ráno jsme našli nejbližší zlodějské doupě, místními zvané též "sámoška" ve Sněžném. Kde chtěli nekřesťanský peníz i za Senza! multivitamín (voda+ropa zdarma). Hned jak se naše bříška zaplnila výbornou snídaní, která se téměř výhradně skládala z rohlíku a paštiky, vyrazili jsme do Siemens kempu na záchod. Tady jsme také viděli čtyři nadpřirozeně krásné dívky. Ty beze všech pochyb neměli mužský doprovod, což nám taky hrálo do karet. Rozhodli jsme se nechat seznámení na večer. Vyrazili jsme tedy k Drátníku, skále dnešního dne. Tam jsme se opět setkali s nepřiměřeným množstvím "rybařících" instruktorů :-) celý kurz se spakoval jak jinak, ve tři hodiny a my stihli každý v průměru asi 5 cest. Večer jsme se šli pávit před holky do kempu. To jsme provedli rafinovaně: Šli jsme se vykoupat do ledového milovského rybníka. Zimou nám vyrostli bradavky a zcvrkli se nám ..... Po následující večeři se nám vytratil Vejvis, posléze nám došlo, že si všechny holky nesportovně ulovil pro sebe a teď si s nimi někde užívá. To už bylo ovšem pozdě na jakýkoli protiúder, takže jsme Vejvise po jeho návratu akorát patřičně vyhubovali za to, že se nerozdělil a jeli jsme spát na zastávku.

<figure >
    <img src="/images/posts/zdarsky02.JPG" alt="">
	<figcaption>Vítězové</figcaption>
</figure>

Ráno, když jsme se rozhodovali co dál dělat, tak Velká Pardubická pro nás byla jasná volba. Hodný pán nás pusti v Pardubicích na Hypodrom (to koukáte, že vim co to je :-P ) a tak jsme si dokonce zblízka prohlédli Taxisův příkop a vedle něj náhrobky žokejů, kteří si na něm způsobili smrtelná zranění. Vejvis mě až před dům, za což mu tímto znovu děkuju.

<figure >
    <img src="/images/posts/zdarsky03.JPG" alt="">
	<figcaption>Takhle sme si spali</figcaption>
</figure>