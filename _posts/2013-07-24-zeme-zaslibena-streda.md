---
layout: post
title: "Země zaslíbená - středa"
tags: [izrael, cestování] 
comments: true 
share: true 
---
Po pár hodinách spánku mě probudilo vedro a já probudil Peťana. Začali jsme se hodně pozvolna vypravovat.

Cíl první, uplně první návštěvy Jeruzaléma bylo koupit nabíječku pro Peťanův notebook a směnit naše dolary za šekely, nebo odborněji - šušně. Jdeme po ulici King George a prostředí se od např. Prahy vůbec neliší, snad kromě všudy přítomných chlapů v jarmulkách a trochu odlišným stylem oblíkání ženských i chlapů.

<figure>
<img src="http://www.radiotalknews.com/DomeRock9.jpg"/>
<caption>Dome of the Rock</caption>
</figure>

Domy tu jsou postavené z betonu a na každém je přilepenej kotel klimatizací. Sluníčko pálilo, ale nebylo to tak strašný, jak jsem čekal, naprosto srovnatelný s Pražským teplým počasím před naším odletem.

Směnáren nespočet, ale v prvních dvou ve kterých jsem se pokoušel směnit peníze nebrali stodolarové bankovky. To mě překvapilo a všem co sem jedou doporučuju 100$ v Čechách ve směnárně nebrat.

Peťan koupil za 250 šušní náhradní nabíječku (první smlouvání). Přes hezký park poblíž našeho bytu jsme se vydali zpátky. Občerstvili se, vybrali několik památek na které se chceme podívat:

* Dome of the Rock - zlatá kopule na osmihranu.
* Western wall - zeď nářků
* Church of the Holy Sepulchre - kostel znovuzrození Krista

<figure>
<img src="http://cdn.enjoyourholiday.com/wp-content/uploads/2012/03/western_wall_2-1024x768.jpg"/>
<caption>Dome of the Rock</caption>
</figure>

Vyrazili jsme směr Staré město. Cesta byla dlouhá cca 2km a došli jsme tam skoro hned.

Staré město na mě udělalo dojem. Změť miniaturních uliček které kopírují přesně terén a člověk tedy pořád stoupá, nebo klesá. Neskutečné množství stánkařů, kteří nabízejí všechno od jarmulek přes jídlo po starožitné obrazy a nábytek.

Každý druhý stánkař se nás snaží nalákat a my odoláváme až do chvíle, kdy nám jeden nabídne falafel. To už se blížíme ke zdi nářků. Nějaký sympatický žid nám dá bavlnku okolo zápěstí, odříká anglicky modlitbu, ve které nám přeje manželku, která nám bude prát a vařit. Za takovou krásnou modlitbu mu dávám 3 šušně i když běžně lidem co po mě chtějí peníze na ulici nakašlu.

Zeď nářků mi přišla relativně suchá. Museli jsme projít senzory na kov. Konečně jsme viděli ozbrojence se samopaly.

<figure>
<img src="http://www.christusrex.org/www2/baram/A-sepulchre3-l.jpg"/>
<caption>Church of the Holy Sepulchre</caption>
</figure>

Hodně ortodoxních židů se pohupovalo přímo u zdi, pár návštěvníku tančilo a zpívalo opodál. Zeď byla rozdělena plotem na dámskou a pánskou část zdi a to co jsem se dočetl byla pravda: na ženský straně bylo přeplněno a u chlapů poloprázdno. Nic neříkám, ale že by si ženský víc stěžovaly? :)

No následně jsme hledali Dome of the Rock a když jsme  ho našli, tak nám vojáci řekli, že je jen pro muslimy a že nás tam můžou pustit zítra od sedmi do jedenácti dopoledne. Asi se tam vydáme.

To už jsem byl relativně utahanej a vydali jsme se zpátky do našeho bytu. Tzn. do Dómu nás nepustili a na kostel už jsem neměl ani pomyšlení. Po cestě jsme se zastavili v supermarketu. Ceny byly ohromný, řekl bych tak 3 až 4 krát větší než u nás. Možná jsme si jen vybrali špatný obchod, příště zkusíme jiný. Koupil jsem si 2 pivka, chleba a konzervy tuňáka ve slevě. Dohromady 40 šušňů, což nezní tak hrozně, ale opravdu jsem vybíral 15 min než jsem našel nejlevnější věci co si koupit.

Večer už akorát veget na verandě a neustálý odhánění Nadavovy kočky, kterou Peťan překřtil na torpédo.
