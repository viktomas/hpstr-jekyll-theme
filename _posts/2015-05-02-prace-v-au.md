---
layout: post
title: "Jaký to je pracovat v Austrálii"
modified: 2015-05-02 19:56:45 +1100
tags: [australie, prace]
image:
  feature: feature/.jpg
comments: true
share: true
---
Nazdar lidi, jak se vede? Už nějakej pátek se mě lidi ptaj jaký to je pracovat v Austrálii. Nedávno sem ukončil svoji zkušebku (po půl roce dřiny) tak už snad budu mít dost postřehů aby to vydalo na vydatnej článek.

Hledání práce
=============
Tak začněme od začátku. Hledání práce v Austrálii neni taková prča jak by se mohlo nezasvetcenýmu pozorovateli zdát. A že já si to jako prču představoval. Bláhovej Víček rok zpátky si myslel, že zamává svym CV na letišti a pak bude mused odrážet hordy nadrženejch zaměstnavatelů. Jó jak moc se tehdá pletl.

Do Austráli jsem přiletěl v březnu 2014. Měl jsem turistický vízum na rok. To vízum mi neumožňovalo tady pracovat. Práci sem nezačal hledat rovnou, chtěl sem se před tim trošku zdokonalit v angličtině. Tři měsíce jsem strávil dobrejch 5 hodin denně biflováním angličtiy z [Murphyho gramatiky](http://www.cambridge.org/us/cambridgeenglish/catalog/grammar-vocabulary-and-pronunciation/english-grammar-use-4th-edition/students-edition).

Po třech měsících jsem začal hledat práci. Sestrojil jsem kruto přísnej životopis a začal ho rozesílat všude možně. Kontaktoval jsem několik firem přímo, několik agentů a chodil jsem na všechny [Meetupy](http://www.meetup.com/), který měly něco společnýho s kariérou [Ruby programátora](http://cs.wikipedia.org/wiki/Ruby_%28programovac%C3%AD_jazyk%29).

Po několika interview, několika odevzdanejch programovacích cvičení a třech měsících jsem měl rozjednaný dvě zaměstnání, ale nikdo mi neřekl na jistotu: "Víčku, my tě berem". Většina firem měla problém s tím, že jsem neměl pracovní vízum (případnej zaměstavatel by mi musel vízum zařídt a zaplatit).

Pak se to stalo. Pátek, 29. Srpna, všední zimní den. Jdu na další interview, tentokrát do realestate.com.au (zkráceně REA).  Největší realitní stránka v Austrálii a společnost se skvělou pověstí mezi programátorama.

Tři hodiny dlouhý interview bylo super. První hodina byla tzv. kulturní část, kde mě 3 lidi z REA vzali do jedný kavárny na kafe. Hodinu sme klábosili o mojich předchozích zaměstnáních a o tom, jak si přestavuju svoje příští zaměstnání.

Druhá část bylo párový programovaní, kdy jsme seděli s jedním dalším programátorem u jednoho počítače a já jsem upravoval cvičení, který jsem naprogramoval předem a můj agent ho odevzdal REA. Sranda byla že to cvičení jsem naprogramoval asi měsíc a půl zpátky pro jinou firmu a musel sem na místě studovat jak můj kód vlastně funguje.

Třetí část byl technickej pohovor. Seděl jsem hodinu s dalšíma dvěma programátorama a dostával jsem otázky o všech moženjch technologiích, ve kterejch sem kdy pracoval.

Pohovor jsem opouštěl dobře naladěnej, cejtil jsem jako že REA by mohla bejt firma ve který bych byl šťastnej.

No a v pondělí mi volal můj agent ale už tehdy spíš kámoš Alec. Řekl mi, že mě REA zaměstná a vízum mi zaplatí. V úterý jsem napsal řediteli jedný menší společnosti kde jsem měl rozjednanou práci, že už práci nehledám. Obratem mi napsal, že mě vezme a že se nevzdá bez boje. Už bylo moc pozdě. Ukončil jsem ještě jednu rozjednanou práci. V úterý odpoledne mi Alec volal, že mi v REA daj víc peněz, než o kolik jsem si řekl. Boží.

Rychle jsem zosnoval let do Čech a nedlouho na to odletěl na dovču domů (Dva články zpátky jsem to popsal ve větším detailu)

Práce v [REA](http://www.realestate.com.au/) (vysovuj: ár í ej)
===============================================================

<figure>
<a href="/images/photos/original/511-church-front-3.jpg">
<img src="/images/photos/medium/511-church-front-3.jpg"/>
</a>
</figure>

Nastoupil jsem 15. Října. Rychle jsem se naučil základy: Jak zacházet s OSX (Apple Mac Book operační systém (něco jako Windows)), jak se přihlásit na mail, jak se jmenujou týmy v našem odělení a jak se jmenujou kolegové, technologie který používáme (Java, Scala, Ruby, Python) a tak dále.

Co se týče pracovní morálky, musím říct, že v Austrálii jsou lidi mnohem víc uvolněný. Každej tu pracuje od devíti do pěti z půl hodinovou pauzou na oběd. Ale většina zaměstnanců jde taky dvakrát denně na kafe do nedaleký kavárny. Máme hromadu schůzek, hodně znich u tabule kde čmáráme návrhy novejch částí našich systémů. Naprosto skvělý prostředí pro někoho kdo si chce zdokonalit angličtinu.

Co se vzdělání týče, osobně bych řekl že Australani maj menší teoretický základy z univerzity. Všichni mí kolegové maj skvělý znalosti po technologický stránce a čím dýl pracujou tím lepší maj abstraktní myšlení (lepší než já). Ale po matematický a algoritmický stránce mě ČVUT připravilo líp. Musel jsem se naučit jak počítače fungujou od elektřiny, přes polovodiče až ke složitý algebře a to se tady na uneverzitách nevyžaduje.

Velkej důraz se tu klade na osobní rozvoj, každej zaměstanec dostane ročně $2000 na vzdělávání. Máme tu všechny možný kurzy od čínštiny po vyprávění přiběhů (to slouží k lepšímu přesvědčení lidí). Každejch čtrnáct dní jdem na půl hodinky s šéfem na kafe a mluvíme o tom, co dělám pro to aby mě mohli povíšit. Člověk tu taky může několik hodin týdně strávit v tzv. gildách kde se může zdokonalovat v různejch programovacích jazycích, nebo třeba v asertivitě. Já tyhle možnosti využívám střídmě, protože jsem vychovanej po Česku: když seš v práci, tak pracuješ.

Nová budova
-----------
Týden po tom co jsem nastoupil jsme se přestěhovali do nový budovy. Je to krásnej novej barák kousek od centra Melbourne. Všude sklo, hromada zasedacích místností a pár hovadinek jako spací koule, buňka s lavičkama a stolem která je osvětlená barvou kterou si člověk zvolí atp.

<figure>
<a href="/images/photos/original/511-church-st-break-out-pod-2.jpg">
<img src="/images/photos/medium/511-church-st-break-out-pod-2.jpg"/>
</a>
</figure>

<figure>
<a href="/images/photos/original/511-church-st-multi-floor-view-4.jpg">
<img src="/images/photos/medium/511-church-st-multi-floor-view-4.jpg"/>
</a>
</figure>

<figure>
<a href="/images/photos/original/511-church-st-office-entry-12.jpg">
<img src="/images/photos/medium/511-church-st-office-entry-12.jpg"/>
</a>
</figure>

Kolegové v Ásii
---------------
Naše společnost má velkou část programátorů v X'ian což je ohromný Čínský město. V zimě (teď) je časovej posun 2 hodiny, v létě 3. Voláme si buďto přes Skype, nebo přes [Cisco VC](http://www.videoconferencingsupply.com/v/vspfiles/photos/CTS-MX300-55-K9-2.jpg) (kamerka s ovladačem za 200000kč). Je to zajímavá zkušenost, když se člověk zná skvěle s někym, koho v životě neviděl a monžná ani neuvidí. Další zkušenost je bojovat s dvěma překážkama naráz, jazykovou a vzdálenostní.

<figure>
<a href="/images/photos/original/hd-18-iteration-0-47.jpg">
<img src="/images/photos/medium/hd-18-iteration-0-47.jpg"/>
</a>
</figure>

Komunikace v týmu je pořád docela challange. Jak docílit toho, že všichni budou mít dostatenčně stejnej pohled na věc a zároveň nezvat všechny programátory na všechny schůzky. Máme v týmu 7 programátorů a kažou chvíli se stane, že někdo zapomene někomu něco říct, nebo si někdo myslí že někdo jinej něco ví a díky tomu zduplikujeme několik hodin práce.

<figure>
<a href="/images/photos/original/hd18-55.jpg">
<img src="/images/photos/medium/hd18-55.jpg"/>
</a>
</figure>

4 ze 7mi programátorů jsou v Číně. My zbylý tři jsme v Melbourne a já jsem jedinej kdo není číňan a kdo neumí mandarínsky.

Dovolená
--------
Mám čtyří tejdny placený dovolený a můžu si vzít další dva tejdny neplacený dovolený. K tomu je 12 dní nemocenský, kdy člověk dostává plnej plat. Jakmile ale vyčerpá těch 12 dní, nedostane nic, ani od státu. Musí se proti tomu pojistit sám. Máme nějáky další dny placený pečovatelský dovolený, kdy člověk zůstává doma aby se staral o někoho v rodině.

Páteční popíjení
----------------
Každej druhej pátek večer máme zadarmo pivo, víno a jídlo a můžeme se socializovat s ostatníma kolegama. Poslední takovej pátek byl tejden zpátky. Hráli jsme bingo. V několika lidech jsme dopili sud a já si druhej den ráno přál aby naše firma nic takovýhleho nenabízela :)

<figure>
<a href="/images/photos/original/511-church-housewarming-50.jpg">
<img src="/images/photos/medium/511-church-housewarming-50.jpg"/>
</a>
</figure>


Pro programátory (pokud nejsi programátor, přeskoč)
---------------------------------------------------
Poprvé nepracuju v konzultační firmě, ale ve firmě, která dělá vlastní produkt. To se taky odráží na komplexitě systémů a na znalosti lidí. Není vyjímkou, že tu někdo pracuje 8 let a pamatují jak firma začínala a dokážou vyjmenovat všechny prehistorický systémy psaný v Pearlu (některý z nich ještě pořád běžej v produkci). Náš největší sýstém je Spring MVC aplikace s miliardou konfiguračních XML, properties souborů. Je to pekelný monstrum pokrytý 5000+ unit testama a hromadou cucumber testů. Build tohohle systému trvá hodinu a poslední dobou spadne na cucumber testech tak jednou ze tří pokusů.

Snažíme se vyextrahovat funkcionalitu z tohole systému a vytvořit service oriented architecture zaločenou na Scala Play a Ruby on Rails systémech. Naučil jsem se dobře Scalu a teď je to můj nejoblíbenější jazyk. Ruby dělám tak jeden den v měsíci a vůbec mi to nevadí (i když jsem strávil víc než rok učením se tohohle jazyka).

Všíchni programátoři používaj OS X, což je lepší než Windows, ale pořád to neni linux. Když jsem nastupoval, tak mi řekli, že můžu používat co chci, ale já nechtěl aby se ostatní museli naučit ovládat ubuntu s i3 tiling widnow manager. Takže jsem teď jantarskej jablíčkář. Aspoň že můj zshell, vim a další command line utility pořád pracujou.

Párový programování je ze začátku docela nepřijemný. Člověk je zvyklej na to svoje domácí sólo prograováníčko a když se mu do toho někdo v jednom kuse vrtá tak to hraje na nervy. Po měsíci jsem si na to zvyknul a člověk si se svym párem vytvoří hezkej vztah. Druhej programátor pomůže odhalit chyby co bych v kódu jinak nechal. Před commitem vždycky společně projdem diff a hodněkrát objevíme něco na co jsme zapoměli. Tohle je ve skutečnosti jedna z nejdůležitějších programátorskejch činností co jsem se tu naučil. Před commitem projít každej řádek kódu a aktivně nad tím přemýšlet. Divili by jste se co jinak pošlete do repozitáře :).

Poprvý v životě dělám TDD v práci a je to zajímavý. Ještě jsem to nedělal dost dlouho abych viděl prospěšnost TDD na svym kódu, ale už pokaždý když pracuju s tím ohromným systémem, tak ocením všechny unit testy co tam jsou.

Vyvíjíme agilně, což znamená že děláme každej den standup. V pondělí ráno plánujem práci na tejden a jednou za čtrnáct dní děláme v pátek retro. Máme jednu velou elektronickou tabuli v Jíře a posouváme po ní karty s úkolama. Karty nemaj odhady. Jediný co odhadujeme je náročnost celýho projektu a to se dělá tak, že pro každej epic hlasujeme kolik týdnů si myslíme že to zabere jednomu páru.

Administrativa kolem práce
==========================
V týhle kapitole shrnu všechny věci okolo, který přímo nesouvisej s mojí každodenní prací.

Bankovní účet
-------------
Bankovnictví je tu hodně podobný Českýmu, jen se tu klade výrazně slabší důraz na bezpečnost. K poslání platebního příkazu stačí znovu zadat heslo, místo opsání SMS kódu. Každej druhej internetovej obchod tu chce informace o kreditní kartě bez použití bezpečný brány. Pay wave (přiložení platební karty k terminálu) tu může zaplatit až $100 bez zadání pinu.

K zařízení bankovního účtu tu člověk potřebuje dva doklady (já měl pas a mezinárodní řidičák).

Daně
----
Daně si tu řeší každej sám, je to jak z Americkýho filmu. Každej tu má unikátní daňový číslo (my používáme rodny číslo ale tady maj tolik přistěhovalců že by to nefungovalo) Nemůžu se dočkat až si budu najímat účetního. Naštěstí mi můj zaměstnavatel strhává danně z platu automaticky.

Dojíždění
---------
Nevim jestli jsem to už někdy zmínil, ale hromadná doprava ve Victorii je to nejhorší co jsem zatím zažil. Vlaky nejezdí na čas. Dokonce občas nejezdí vůbec. Maj tu totiž dvě kvóty. Jednu na zpožděný vlaky a jednu na vlaky který nejely vůbec. Když porušej jednu z kvót musej vracet část vstupnýho. Takže když už jsou blízko k vyčerpání kvóty zpoždění, místo zpožděnýho vlaku vlak radši nepošlou vůbec.

Super annuation (Důchodový připojištění)
----------------------------------------
Každej si tu povinně platí důchodový připojištění jako 10% z platu. Člověk si může vybrat z hromady pojišťoven s různejma plánama s různou mírou rizika. Naštěstí tu každej zaměstnavatel musí mít smluvně nějaou pojišťovnu, kterou zaměstnanec dostane v případě, že nechce nic speciálního. To jsem udělal já, abych měl o starost míň.

Budoucnost
==========
V REA se mi líbí, platěj mě tu dobře a vízum mám na další tři a půl roku. Za dva roky se rozhodnu, jestli tu chci zůstat. Jestli jo, zařídím si permanentní rezidenci, nebo občanství (není v tom moc rozdíl). Když se rozhodnu, že nechci zůstat v Austrálii, dám výpověď, jinak si vezmu kariérní dovolenou (REA nabízí možnost vzít si na rok neplacenou dovolenou a pak se vrátit). A hned po tom vyrazím na motorce domů.

Díky za trpělivost. Vím že tohle byl zdaleka nejdelší článek co jsem vyplodil. Pokud máte nějaký otázky, nepište je do komentářů.