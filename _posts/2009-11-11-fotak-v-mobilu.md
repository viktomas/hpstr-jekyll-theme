---
layout: post
title: "Foťák v mobilu"
tags: [] 
comments: true 
share: true
---
Fotky z mobilu, nebudeme si nic nalhávat, mají mizernou kvalitu… Je to pravda? Ovšem že není, protože je potřeba rozlišovat mezi kvalitou objektivní (sytost barev, ostrost fotografie, kontrast…) a subjektivní (příběh se kterým se fotka váže, lidé zachycení na fotce…). A právě subjektivní kvalitou mobilní fotky mnohdy převyšují ostatní.

Byl to věru skvělý nápad, spojit mobil s foťákem. Například mnoho příběhů (hlavně z pátečních nocí) by bez něj zůstalo navždy zapomenuto. A na důkaz tvrzení o subjektivní kvalitě jsem si vybral 6 fotek, které jsem nafotil mobilem za uplynulý rok a půl.

### 21.7.2008 0:35:08 Batéérka

<figure>
<img src="/images/posts/Obraz011.jpg"/>
</figure>

Pozval jsem Vyša na pár dní do Osečný a jeden den se za námi přijeli podívat Stanely s Denny. Trochu jsme blbli na slackline, Stanely obíhal celou vesnici s mýma vysílačkama a zkoušel, kde až je signál. Potom jsme šli na zahradu, rozdělali benzínem oheň a něco vypili. Když začalo pršet zalezli jsme do kůlny, zpívali písně o baterce a fotka samotná je z velikýho čištění zubů, který proběhlo na závěr naprosto skvělýho večera.

### 21.10.2008 22:53:00 Domča

<figure>
<img src="/images/posts/Obraz215.jpg"/>
</figure>

Jediná dochovaná fotka mého spolubydlícího z prvního semestru. Moc jsme si nepadli do noty. Neměli jsme společný zájmy, protože jeho hlavními zájmy bylo: ležení v pyžamu u televize a nadávání u televizních zpráv.. možná škola.. víc jsme se nepoznali. Naštěstí měl první semestr rozvrh jen do středy a moc tam se mnou nepobyl. Když si na druhý semestr postavil rozvrh tak aby byl pořád v Praze, přestěhoval jsem se ke Stanelymu.

### 2.3.2009 13:33:56 Michaela

<figure>
<img src="/images/posts/Obraz258.jpg"/>
</figure>

Druhý semestr. Ekonomie. První hodina. Přišli jsme s Vejvisem pozdě na hodinu a poslední volná lavice byla první vpravo. Mezi lavicí a tabulí zbylo max. 40 čísel místa. Mysleli jsme si jak budeme na ráně, ale když přišla (ještě později než my) naše učitelka Michela (mladá blondýnka s pěknou postavou) a musela mezi lavici a tabuli napasovat svůj zadeček aby mohla využít i pravou stranu tabule, bylo to asi nejlepší místo ve třídě.

### 12.4.2009 12:16:54 Nisa a cedule

<figure>
<img src="/images/posts/Obraz290.jpg"/>
</figure>

Poprvé v sezóně vyrážíme s klukama na vodu. Sjíždíme Nisu. Po nějaké době se rozhodneme přirazit ke břehu na pivko. Sedneme do hospody na térásku. Je odtud krásný výhled na říčku. A taky krásný výhled na ceduli.



### 13.5.2009 10:46:46 Sedadlo smrti

<figure>
<img src="/images/posts/Obraz322.jpg"/>
</figure>

Už nevím kvůli čemu jsem jel na Anděl pražskou MHD, ale hned po tom, co jsem si sedl na poslední dvojsedačku vpravo (ta s výhledem na zadní dveře), jsem uviděl tuhle nálepku. Taková věc člověku po ránu dodá jistotu.



### 14.10.2009 1:14:44 Noční lezení

<figure>
<img src="/images/posts/Obraz410.jpg"/>
</figure>

Jedeme takhle kolem půlnoci z baru Bulva. Já, Vejvis a Jirka. Když na Strahově vystupujeme a vidíme venkovní stěnu nalepenou na blok 5, máme všichni jasno, jak strávíme následující dvě hodinky. Rychle jdeme na pokoj pro věci. Sraz tam. Branka na stěnu byla otevřená a jenom proto jsme si dovolili na stěnu lízt (rozhodně bychom tam nelezli přes branku tou ohromnou dírou nahoře v síti :)