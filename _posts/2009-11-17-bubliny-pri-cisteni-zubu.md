---
layout: post
title: "Bubliny při čištění zubů"
tags: [] 
comments: true 
share: true 
---
Zrovna jsem si dočistil zuby. Bylo to jedno z těch vzácných čištění zubů, kdy jsem vydechl otevřenou pusou a podařilo se mi neúmyslně udělat bublinu ze zubní pasty. Najednou mi vyvstalo na mysl několik důležitých otázek: “Stává se to i ostatním?” “Podařilo se někdy někomu takovou bublinu vyfotit?” “Proč se to děje?” Takže hezky popořádku:

<figure>
<img src="/images/posts/bubbleontoothbrush36.jpg"/>
</figure>

Už se vám někdy stalo že jste nějak podivně vyfoukli při čištění zubů a naskytl se vám pohled na bublinu vaší vlastní výroby, jak se krásně snáší na podlahu/umyvadlo/zeď ve vaší koupelně? Zamysleli jste se někdy nad tím, proč se to stalo? Kdyby jste se o to pokoušeli úmyslně, pravděpodobně jen vyprsknete na zrcadlo trochu zubní pasty. Prosím ty šťastnější z vás o přispění komentářem. :)

Nestává se to moc často, rozhodně ne každý čištění zubů. A taková bublina taky rychle praskne. Představte si člověka. Člověka, kterého živí dokumentární fotografie. A už delší dobu po něčem jde. Třeba za to dostane i pulitzerovu cenu. Čistí si zuby pravou rukou a ukazováček levé ruky má na spoušti foťáku. Není to poprvé a určitě taky ne naposledy, co si takhle čistí zuby. Ale co kdyby? Co kdyby se to právě dneska povedlo? Je to jako sázení sportky: párkrát vsadíte na ta samá čísla pak už nemůžete přestat, protože “Co kdyby?”

To se ale nikdy nestalo a jsou to vážně jen naše představy. Google o takových bublinách nic neví. A tudíž je to dosud nezdokumentovaný jev.

A proč se to děje? Pravděpodobně za to může Coriolisova síla které může mimo jiné za to, že se vodní výry a tlakové níže/výše točí na severní polokouli proti a na jižní po směru hodinových ručiček. V puse tato síla vyvolá točivý proud, který využije mezeru mezi zuby jako fukar bublifuku. Je to naprosto náhodný jev. Občas za takovou bublinou stojí také mávnutí motýlích křídel v amazonském pralese.