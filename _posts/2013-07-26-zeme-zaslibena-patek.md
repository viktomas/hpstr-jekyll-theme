---
layout: post
title: "Země zaslíbená - pátek (začátek šábesu)"
tags: [izrael, cestování] 
comments: true 
share: true 
---
Dnes ráno jsme se rozhodli, že se vyrazíme podívat do Starého města na Dome of the Rock, po půlhodinové cestě nám voják u vchodu oznámil, že nejsme muslimové, tudíž tam nemůžeme. Ještě že tak, zrovna tam měli (muslimové) nějakou třetí modlitbu ramadánu, nerozuměl jsem přesně. To v překladu znamená, že muslimové se pokusili překonat rekord v počtu lidí, co se vejdou na jedno ohraničené místo.

Když jsme si klestili naši cestu přes muslimy natěšené na svoje parádní pomodleníčko, Peťan se vyfotil s dvěma policajtkama. Nepřestává nás překvapovat, jak jsou všichni členové a členky bezpečnostních složek milí.

<figure>
<img src="/images/posts/IMG_1063.JPG"/>
</figure>

Když jsme se prodrali za hranice starého města, rozhodli jsme se že dnes podnikneme výlet na Mount of Olives (Olivovou horu). Tou dobou bylo cca 11:15 a sluníčko se už silně opíralo do všeho co se před ním nedokázalo schovat.

Cesta na horu oliv byla dlouhá a spletitá, několikrát už jsme si mysleli že je to ten správný kopec, ale nebyl. Jednou jsme skončili na velkém suťovišti, kam nejspíš vozili sajrajt ze všech staveb široko daleko.  Jindy jsme se zase dostali na samou hranici pouště (poprvé v životě jsem viděl poušť!).

Nakonec se nám podařilo dostat se na správnou rozhlednu, umístěnou nad ohromným hřbitovem. Celý velký kopec pokrytý z jedné strany hroby. Byla od tamtud krásná vyhlídka na Dome of the Rock. Konečně jsme uviděli tu kulatou střechu pokrytou 80kg zlata. Zároveň jsme přímo odtamtud slyšeli hlasité muslimské modlitby,

<figure>
<img src="/images/posts/IMG_1096.JPG"/>
</figure>

To už nám došla skoro všechna voda, bylo půl druhé, Peťan začal rudnout a mě bolela hlava. V tu chvíli jsme měli za sebou cca 3,5h chůze na ostrém slunci. Vydali jsme se tedy urychleně na nákup, protože krámy kvůli šábesu zavírali ve 4 a otevřou znovu až v sobotu večer.

Nastavil jsem navigaci na náš byt ale co se nestalo. Navigace nás chtěla provést zkrz staré město. Jenže to nešlo. Všichni muslimové se snažili naráz dostat ven, potom co si odmodlili svoje. Takovou tlačenici jsem v životě nezažil a být v ní jen o chvíli déle, určitě bych dostal svůj první záchvat paniky. Rozhodli jsme se že tedy obejdeme staré město po Davidově cestě. Na jejímž konci jsme našli pítko. Bylo to nejlepší pítko a možná i věc obecně, kterou jsem kdy v životě viděl/ochutnal :)

Doplnili jsme zásoby vody a s novými silami došli do obchodu a z něj domů. Peťan už byl tou dobou rudej jako rak. Doma jsme dali veget, nechali si od sousedky doporučit restaurace a kolem šesté večer vyrazili opět do Jeruzaléma.

Nejprve jsme si prohlídli park Harakrašchšchach (aspoň tak si název pamatuju já). Moc hezký park plný polehávajících a grilujících lidí a hrajících si dětí.

Zaujal mě tam pipongový stůl kruhového tvaru s křížovou síťkou. Strašně rád bych viděl, jak se na tom stole hraje. Napadla mě teorie čtyř hráčů  a odehrání vždy po směru hodinových ručiček.

<figure>
<img src="/images/posts/IMG_1111.JPG"/>
</figure>

Z parku jsme vyrazili rovnou do hodpody Zuni, kterou nám doporučila sousedka, ve skutečnosti to byla luxusní restaurace, kde bychom se pod 500kč nejspíš nenajedli. Tak jsme od tamtud rychle vypadli a našli si skvělou hamburgrárnu opodál. Dali jsme si pivko a hamburger (asi nejlepší co jsem kdy měl) za 57 šušňů.

Po krátcé procházce městem jsme den ukončili pívcem na zahradě. Zítra jsme si naplánovali odpočinkový den (přeci jen je celý den šábes).