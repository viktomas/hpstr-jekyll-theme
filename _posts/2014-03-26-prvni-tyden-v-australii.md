---
layout: post
title: "První týden v austrálii"
modified: 2014-03-26 09:25:56 +0100
tags: [austrálie, melbourne]
image:
  feature: feature/melbourne-cbd.jpg 
comments: true
share: true
---
Začínám se tu pomalu zabydlovat. Mám "štěstí", protože bratránek je po operaci a ještě nechodí do práce, takže spolu můžeme podnikat hromadu věcí.

Ještě o víkendu jsem se byl projít se sestřenkou a bratránkovym novym pesanem Nelou :) Když mi jí představovali, slyšel jsem díky svojí IT deformaci jen Null. Možná jí tak začnu říkat.
 
<figure>
<a href="/images/photos/original/pesan.jpg">
<img src="/images/photos/medium/pesan.jpg"/>
</a>
</figure>

V sobotu jsme se jeli se strejdou a jeho přítelkyní projet do Warburtonu. Měli tam moc hezkej tree walk. Sice nebyl moc dlouhej, ale byl to můj první kontakt s australskou divokou přírodou. Byla to taková soustava lávek a chodníčků procházejících pralesem.

<figure>
<a href="/images/photos/original/platforma.jpg">
<img src="/images/photos/medium/platforma.jpg"/>
</a>
</figure>

<figure>
<a href="/images/photos/original/potok.jpg">
<img src="/images/photos/medium/potok.jpg"/>
</a>
</figure>

# Ceny v Austrálii
Věci co se tu dají koupit se dají zařadit do dvou kategorií. Věci jako oblečení a elektronika patří do jedný a jsou tady stejně drahý, nebo levnější než u nás. Pak je tu druhá, důležitější kategorie a do ní patří veškerý jídlo a pití. A to je tu nechutně drahý. Můj přvní odhad je, že je to všechno cca 3x dražší. A to nejdůležitějí, pivo, stoji třetinka v obchoďáku v přepočtu 30 Kč. No, že by mě konečně něco donutilo omezit pití? :)

# Výlet na Melbournskej ještěd
Včera jsme ráno vyrazili na Mt. Dangedong, což je nevyšší kopec široko daleko. Vzal jsem si jako správnej měšťák jeansy a koženou bundu a litoval jsem toho všech 9 kilometrů z 10, kdy jsem bundu nesl a potil jsem se jako pra*e.

Když jsme zašli do (pra)lesa pod kopcem, uviděli jsme takovou malinkatou, asi metr dlouhou ještěrku nazývanou Guana. Nevypadala nijak extra nebezpečně, ale prej jsou docela snadno nasírací a na zubech mají bakterie, který způsobujou, že se rána snadno zanítí a špatně léčí. Vyšplhala na strom a dělala že nic, tak jsme jí nechali na pokoji.

<figure>
<a href="/images/photos/original/guana.jpg">
<img src="/images/photos/medium/guana.jpg"/>
</a>
</figure>

Dál mi po cestě bratránek vyprávěl o další zajímavý věci, o který mi už před tím říkali další lidi. Některý stromy v Austrálii potřebujou ohořet, aby byli zdravý. Dokonce tu má jeden strom semínka, který puknou jedině v ohni a jinak nemůžou vyklíčit. V příměstských oblastech se každoročně uměle zakládají řízené požáry, které spálí všechen hořlavej materiál. Tím se zamezí nespoutaným požárům jednou za pár let. Poslední brutální požáry, který tady každej pamatuje byly v roce 2009.

<figure>
<a href="/images/photos/original/ohorely-strom.jpg">
<img src="/images/photos/medium/ohorely-strom.jpg"/>
</a>
</figure>

Po úmornym stoupání jsme se konečně vyšplhali nahoru. I když viditelnost nebyla kdoví jaká, viděli jsme 20 klometrů vzdálený mrakodrapy stojící v centru Melbourne. Chvíli jsme povegetili, vypili vodu, kterou jsme měli sebou a dali se na vražednej sestup. Já puchejře na nohou, křeče ve stehnech, bratránka zase neskutečně boleli holeně :)

<figure>
<a href="/images/photos/original/mates-na-vyhledu.jpg">
<img src="/images/photos/medium/mates-na-vyhledu.jpg"/>
</a>
</figure>

# Výlet do města
Dneska dopoledne jsme s matesem vyrazili na výlet do City, jak tady všichni z příměstských oblastí říkají centru Melbourne. Vyrazili jsem autem. Předem jsme byli varováni, že je tu drahý parkování, ale ani v nejdivočejších snech sem si nebyl schopnej představit co to znamená.

Když jsme přijeli do centra a zajeli do podzemního parkoviště, viděl jsem na ceduli ceník, kterej mi vzal dech víc, než výhldy na mrakodrapy.

* půhodina $9
* hodina $20
* hodina a půl $30
* dvě hodiny $40
* a tak dále

**WTF? 720 Kč za 2 hodiny parkování ve městě?**

Centrum města bylo úžasný, hrozně moc kultur, národností a vůbec všech lidí. Překrásná architektura a pro mě nevídaný mrakodrapy. Jen ty tikající hodiny, načítající stokoruny na účtenku za parkování jsem se nemohl dostat z hlavy.

Město jsme si prohlídli a já udělal pár fotek. To vše v rekordním čase jeden a půl hodiny.

<figure>
<a href="/images/photos/original/city.jpg">
<img src="/images/photos/medium/city.jpg"/>
</a>
</figure>


# Řízení vlevo
Dneska jsem poprvé zkoušel řídit v austrálii. Takhle vystresovanej jsem byl naposledy na začátku autoškoly. Musel jsem se pořád soustředit nejen proto, že je všechno opačně a musím přemýšlet nad ovládáním auta, ale zároveň nesmím přepnout na utopilota, protože pak bych se někde zařadil do prava, nebo bych nedal přednost protijedoucímu, protože jaká sakra přednost protijedoucímu, když odbočuju doprava.

Myslím že ještě notnou chvíli potrvá, než budu schopnej bezstarostně brázdit australský silnice. Nehledě na to, že tady pokuty začínaj cca na $200, což je v přepočtu 3600. Docela dobrá motivace dodržovat všechny předpisy.

Jinak cesty jsou tu řádově hezčí než v čechách, široký, udržovaný a absolutně bez děr. Skoro všechny dálnice jsou tu zadarmo. Nemůžu se dočkat, až podniknu nějakej menší roadtrip. Benzin se tu prodává za $1.54 což je v přepočtu 28 korun a všichni tu nadávají na drahej benzín.

To je pro zatím všechno, mějte se všichni v Česku i jinde hezky a počítejte brzo s další příspěvkem. Nezapomeňte využít možnost komentovat příspěvky, ať vím co si o tom myslíte.
