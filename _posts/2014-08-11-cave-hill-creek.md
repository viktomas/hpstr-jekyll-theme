---
layout: post
title: "Cave Hill Creek"
modified: 2014-08-11 16:54:43 +1000
tags: [australia, ballooning, alcohol]
image:
  feature: feature/cave-hill-creek.jpg
comments: true
share: true
---
V páteční poledne mi volá bratránek: "Chceš jet na víkend pryč?", "Chci.", "Vyrážíme v 5" no a je to. Upřímně jsem rád, že si odpočinu od počítače, u kterýho jsem seděl celej tejden, střídavě jsem hledal práci, programoval a četl nový technický knížky. Počítač rozhodně nechávám doma.

Mates kupuje cestou z práce karton Plzně, začíná to překrásně. Vyrážíme ke známým, necháváme tam naše auto a vydáváme se s nima na tříhodinovou cestu na západ od Melbourne na sraz balónistů. Rychle nám to s kamarády, pivem a slivovicí odsýpá. Se zastávkou na Pizzu dorážíme po cca 3 a půl hodinách do Cave Hill Creek. Je po desáté večer a většina lidí už spí. Ráno se bude vstávat před šestou. Dvě hodinky ještě popíjíme ve společenské místnosti a kolem půl jedný jdeme spát.

Chvíli po šestý budíček, brífing a jde se balónovat. Stavění balónu nám jde pěkně od ruky, protože je nás na to jako psů (9 na rozdíl od běžných 4). Když už jsme balon nafoukli, Pavel mě nechává vlízt do koše. Ou jé, můj první let balónem!

<figure>
  <a href="/images/photos/original/balon-nahrivani.jpg">
    <img src="/images/photos/medium/balon-nahrivani.jpg"/>
  </a>
</figure>

Protože je okolo nás několik balónů, startujeme hodně rychle. Pavel nahřívá balón a kdo může tak se na něj pověsí, aby nám přidal na váze. Pak se všichni pustí a my se odrážíme od země vstříc dobrodružství.

V životě jsem neletěl v něčem, v čem bych se mohl koukat pod sebe. Těžko to popsat slovy. Teď jsem pochopil, proč Stanely nemyslel na nic jinýho než kdy se zase co nejdřív dostane do vzduchu na svym paraglajdovym padáku. Když jsem tak koukal přes okraj balónu, začal jsem cejtit nutkání se odrazit a skočit z něj. Myslel jsem si, že důvodem je Keinova houpačka, kterou jsme s klukama dělali v Pňovanech a která mě přivedla na myšlenku že chci někdy v životě dělat Base jump, ale po příletu jsem se bavil s klukama a prý je to úplně normální pocit, který má hodně lidí v balóně.

<figure class="half">
<a href="/images/photos/original/balony-z-vrchu.jpg">
<img src="/images/photos/medium/balony-z-vrchu.jpg"/>
</a>
<a href="/images/photos/original/les-z-vrchu.jpg">
<img src="/images/photos/medium/les-z-vrchu.jpg"/>
</a>
</figure>

Byla inverze, což znamená, že studenej vzduch je při zemi a teplej vzduch nad nim. To není pro balónování úplně ideální, protože když balón potká tu hranici, přestane nadnášet koš a začne zase padat.

Letěli jsme hodně nízko nad lesem. Když jsem pod náma viděl skupinku hopsajících klokanů, připadal jsem si jak v 3D dokumentu od National Geographic. Na pořádný fotky bych ale potřeboval nějakej krutej teleobjektiv a ne to prdítko co mám.

<figure class="half">
<a href="/images/photos/original/klokani-z-vrchu1.jpg">
<img src="/images/photos/medium/klokani-z-vrchu1.jpg"/>
</a>
<a href="/images/photos/original/klokani-z-vrchu2.jpg">
<img src="/images/photos/medium/klokani-z-vrchu2.jpg"/>
</a>
</figure>

Z balónu jsme krásně viděli krajinu široko daleko. Nekonečná přehlídka pastvin, lesů a statků.

<figure class="half">
<a href="/images/photos/original/balon-pohled1.jpg">
<img src="/images/photos/medium/balon-pohled1.jpg"/>
</a>
<a href="/images/photos/original/balon-pohled2.jpg">
<img src="/images/photos/medium/balon-pohled2.jpg"/>
</a>
</figure>

<figure class="half">
<a href="/images/photos/original/balon-pohled3.jpg">
<img src="/images/photos/medium/balon-pohled3.jpg"/>
</a>
<a href="/images/photos/original/balon-pohled4.jpg">
<img src="/images/photos/medium/balon-pohled4.jpg"/>
</a>
</figure>

Po půl hodince se docela slušně sebral vítr a Pavel se rozhodl že s balónem přistane. Standardní instrukce: "Až budeme přistávat, tak se vzepři a pořádně se drž." Začínám být trošku nervózní, když vidím že vítr blízko nad zemí má nějakých 30km/h. Zkoušíme přistát hned za jedním lesíkem. Hoblujeme špičky stromů, abychom byli dost nízko a hned na konci lesíku se pokoušíme o přistání. BUM. Náraz do země a zase se zvedáme. Pavel se snažil zmírnit náraz napuštěním horkýho vzduchu do balónu, ale ten nás začal zase nadnášet. Teď už jsme se blížili k plotu pastviny a museli jsme zase vzlítnout.

Přeletěli jsme 3 další pastviny než jsme našli další místo vhodný na přistání. Nefér bylo, že asi 50m nad zemí vůbec nefoukalo (slabej vítr je pro přistání samozřejmě nejlepší). Ale jakmile jsme se přiblížili k zemi, začalo nás to zase hnát. Druhý přistání bylo tvrdší než první bum. Náraz jako blázen, já se sesunul na dno koše pod Pavla. Pavel se naštěstí zkušeně držel a nedosedl na mě. Pavel bude mít něco pod metrák a půl. Balón se znovu nadnesl a další náraz asi o deset metrů později na sebe nenechal dlouho čekat. Koš se zvrhnul, chvíli jsem si myslel že to bylo ono, ale pak balón začal fungovat jako plachta a rozhodl se že s náma zorá už zoraný pole. Táhl nás třeba 50 metrů a pak konečně lehnul a let tím skončil. Já řvu radostí, ne radostí z toho že jsem to přežil, ale radostí z toho adrenalinu, kterej jsem v týhle míře nezažil už pěknejch pár let.

<figure class="half">
<a href="/images/photos/original/dopad1.jpg">
<img src="/images/photos/medium/dopad1.jpg"/>
</a>
<a href="/images/photos/original/dopad2.jpg">
<img src="/images/photos/medium/dopad2.jpg"/>
</a>
</figure>

<figure class="half">
<a href="/images/photos/original/dopad3.jpg">
<img src="/images/photos/medium/dopad3.jpg"/>
</a>
<a href="/images/photos/original/dopad4.jpg">
<img src="/images/photos/medium/dopad4.jpg"/>
</a>
</figure>

Vylejzáme z koše, já běžim k nejbližší farmě říct majiteli že jsme mu přistáli na pastvině a zeptat se, jestli si můžeme vyzvednout balón autem. Říká, že to můžeme zkusit, ale že zapadneme. Jak řekl, tak se stalo, hned na hranici pastviny Pavlův velkej offroad zapadá a ještě že tam máme další, kterej ho výtáhnul. To znamená že balón, koš a plynový bomby musíme nýst asi 100m v rozměklý oranici. Sranda.

Bylo asi půl devátý. Vítr už se celej den nezlepšil a tak jsme se začali potulovat kolem Cave Hill Creek společenský budovy. To místo je ráj. Relativně daleko od velký civilizace, lanový centrum, jezero za barákem, překrásná příroda všude okolo. Nejprve jsme zkusili lanový centrum, potom jsme si dali oběd, vzali nějaký pivka, půjčili si kánoe a odpoledne jsme strávili uprostřed jezírka v soulodi. Plzeň, Budvar, Slivovice, radost! Cejtil jsem se jako doma v Čechách na Sázavě.

Večeře, další popíjení a hraní kostek. Dal jsem se do řeči s Pavlem a ten mě pozval na svůj pozemek ke Sněžný řece v Dalgetách. Rozhodl jsem se že jestli nedostanu práci, pojedu radši tam, než na cestu po východním pobřeží, protože všichni říkají, že tam uvidim skutečnou Austrálii. A taky si nejspíš budu mít šanci zastřelit klokana. To bude někdy v půlce září. Spát jsem šel kolem jedný.

V neděli už jsem se jen tak poflakovali a po obědě nasedli do auta a vydali se na 3 hodinovou cestu zpátky.

<figure class="half">
<a href="/images/photos/original/balonovani-konec1.jpg">
<img src="/images/photos/medium/balonovani-konec1.jpg"/>
</a>
<a href="/images/photos/original/balonovani-konec2.jpg">
<img src="/images/photos/medium/balonovani-konec2.jpg"/>
</a>
</figure>

<figure class="half">
<a href="/images/photos/original/balonovani-konec3.jpg">
<img src="/images/photos/medium/balonovani-konec3.jpg"/>
</a>
</figure>
