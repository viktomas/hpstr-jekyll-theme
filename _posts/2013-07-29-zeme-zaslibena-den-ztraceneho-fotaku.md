---
layout: post
title: "Země zaslíbená - den ztraceného foťáku"
tags: [izrael, cestování]
modified: 2013-07-29 10:00:00 +0100 
comments: true 
share: true 
---
Vstávali jsme v 7 ráno s plánem, že se vypravíme do Tel Avivu. Konkrétně jsme měli v plánu vyjít před náš byt a ptát se lidí jak se dostaneme na autobusové nádraží. Na nádraží se zeptat jak se dostaneme do Tel Avivu a v Tel Avivu se zeptat jak se dostaneme na pláž.

A přesně jak jsme si naplánovali, tak jsme udělali.

V Tel Avivu bylo relativně horko, ne ani tak kvůli teplotě, ale kvůli vysoké vlhkosti vzduchu. Po několika dotazech: "Please, where is the beach?" jsme dostali směr a tím jsme se vydali. Cestou jsme si koupili nějaké jídlo a přišli jsme na severní část pláže.

Tam se mi moc nelíbilo a tak jsme si klestili cestu podél pláže směrem na jih. Překvapilo mě, že všude byly černé praporky a zákaz plavání ve vodě, pravděpodobně kvůli silným proudům o kterých jsem četl už dříve.

<figure>
<img src="/images/posts/IMG_1232.JPG"/>
</figure>


Našli jsme jedno místo na kterém jsme zůstali přibližně 3 hodiny. Já si zapomněl v převlíkárnách tričko a někomu se pravděpodobně líbilo natolik, že si ho nechal. Vyrazil jsem tedy na další průzkumy města bez trička a s jasným cílem si nějaké koupit za a) kvůli silnému slunci b) relativně prudérním lidem.

Po cestě jsme si koupili pivko v klimatizované sámošce a vypili si ho před ní. Pak jsme vyrazili na tržiště Jaffa market. Když jsme ho našli, koupil s jsem si tričko a Peťan říká: "Musíme se vrátit, u sámošky jsem nechal foťák" Tak jsme si střihnul kilometrový sprint v 30 stupňovém vedru.

Foťák naštěstí někdo našel a dal ho prodavači v sámošce. Jenže jsem si nechal brýle v obchodu s tričkem. Všechno dobře dopadlo i brýle se našly.

Na Jafa marketu jsme si našli drobnou hospůdku ve které jsme si chtěli dát večeři zároveň na oslavu nalezení foťáku a brýlí.

Ke stolu vedle nás si přisedla hezká drobná blondýnka a po chvíli jsme se s ní dali do řeči. Přišli jsme na to že je hodně přátelská, pochází z ruska a je s ní sranda.

Po tom co jsme ukončili naši asi hodinovou večeři nás vzala na průzkum starého města Jaffa a probrali jsme s ní všechno od ruské politiky přes náboženství k natáčení filmů.

Čas do osmi večer rychle utekl a rozloučili jsme se s tím, že se za námi staví až bude v Jeruzalémě.

<figure>
<img src="/images/posts/IMG_1239.JPG"/>
</figure>
  

S Peťanem jsme se ještě vydali prozkoumat čtvrť zvanou Florentino. Je to krásný kousek Tel Avivu, malé uličky hodně rušný noční život. Už jsme ale neměli náladu pařit a tak jsme se vydali na hlavní autobusové nadraží. Já někde ztratil svůj zpáteční lístek a tak jsem musel vypláznout bez mála 20 šušňů navíc :(

Autobus nás bezpečně zavezl zpátky do Jeruzaléma. Tak tak jsme si stačili v obchodě koupit pivo, protože tady mají divné nařízení, že v obchodech se neprodává alkohol po 11 večer.

Zítra mám v plánu brzo vstávat a jít si zaběhat. Jsem zvědavej, jestli se vykopu z postele.

<iframe width="560" height="315" src="//www.youtube.com/embed/i5iVFxWFsGs" frameborder="0"> </iframe>