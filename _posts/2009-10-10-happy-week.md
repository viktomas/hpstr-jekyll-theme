---
layout: post
title: "Happy week"
tags: []
comments: true 
share: true
---
Začalo to v pondělí. Bylo to chmurné ráno, kdy se slunce rozhodlo natruc vyhoupnout nad obzor až v nepřijemně pozdní ranní hodinu. Po probuzení jsem si ničeho nevšiml, ale měl jsem to tušit. Tenhle týden mě zkusí zničit.

<figure class="third">
<img src="/images/posts/tragedy.jpg"/>
</figure>

## Pondělí

V půl osmý mi v krajský nemocnici začíná pravidelná schůzka anonymních alkoholiků. Když ji v osm opouštím, těším se myšlenkou, jak krásně stíhám autobus DPML v půl devátý. Když vyčekám ohromnou frontu k přepážce s rezervací jízdenek (kde se bohužel kupují taky lítačky), řekne mi paní milým hlasem: „Je mi líto, ale lístky jdou rezervovat jen do 8:10.“ Bylo 8:12. Zběžně kouknu na, v nedohlednu končící, frontu na zastávce linky Liberec-Praha. I největší optimista by vzdal snahy dostat se do autobusu kde byla, jak mi paní sdělila, 4 volná místa.

Jdu tedy na autobusové nádraží. Dorážím v 8:20. Slečna u přepážky (o poznání méně milá, než ta u DPML) mi sděluje nezvratný fakt o rezervaci lístků do Student Agency (dál jen SA).. není možné rezervovat dříve jak 2 hodiny dopředu. Připojuji se přes mobil na rezervační systém SA. Radost! V autobuse je volné místo. Zkouším ho zarezervoat. Ne ne. Jde to jen hodinu předem. Začínám cítit paniku, vztek, bezmoc.

Chci si jít zarezervovat autobus DPML v 9:30. Ouha. Zrovna čas devět hodin a třicet minut někomu v DPML přišel nejvhodnější k vynechání pravidelné linky. Další dpml jede v 10:30. Rezignuji, přes net si rezervuji lístek na 10:00 s SA a tím k vlastnímu úžasu taky odjíždím.

## Čtvrtek

Dopoledne se připravuji na bezpochyby největší událost posledních dní. Zálohuji data. Mažu osobní informace. Ano, budu reklamovat notebook. Bezmála na měsíc se rozloučím se svým hýčkaným přítelem. Když zrovna nenadávám na krutý osud, který se rozhodl naši nerozlučnou dvojku rozloučit, tak odpovídám na inzeráty kvůli práci a psychicky se připravuji na měsíc s , o poznání pomalejším bráškou mého notebooku – Dellem (pracovní název). Ve tři hodiny nasedám do autobusu a o tři čtvrtě hodiny později vystupuji z metra na stanici metra Háje. Nacházím centrálu CzechComputeru obřadně jim předávám svého přítele. Kladu nemalé požadavky na servis a dozvídám se, že originální krabice se vším příslušenstvím, kterou jsem sebou táhnul doslova napříč celou Prahou, je zbytečná, chtějí jen notebook a zbytek si můžu nechat. Grrr.

Po návratu na Strahov a vydatné večeři jedu nakupovat do OC Nový Smíchov oblečení. Po třech hodinách (21:00) se vracím. Bez oblečení. Nic mi nesedělo, a to co mi sedělo stálo přemrštěný peníz. Vzteky koušu do nově povlečeného polštáře na svojí nově povlečené posteli. Se Stanelym dáváme pár pivek, prodrbeme techniku, život a ženský. S výrazně lepší náladou usínám.

## Pátek

Pátek ve znamení nákupů se relativně povedl, sice jsem nakoupil polovinu věcí co jsem chtěl, ale Centrum Černý most se ukázalo výrazně lepší volbou na nákup ošacení, než výše zmiňované OC Nový Smíchov. Trávím zde bezmála celé odpoledne. Scházím se s Bárou, a odcházím v dobré náladě s pěti kusy oblečení.

Plánovanou romantickou procházku po nábřeží jsem (ne)čekaně prodloužil o výlet Kynského zahradami do Strahovského kopce. To se zas ke slovu přihlásil můj orientační smysl.

## Sobota

Ráno si oblékám nové kalhoty. Ouha. Chybí knoflík na poklopci. Po chvilce hledání ho nacházím na podlaze svého pečlivě uklizeného strahovského pokoje. Už to zase začíná. S Bárou odjíždíme směr Černý most, máme to sice na knop, ale mohlo by to vyjít. Zpětně se hlasitě směji své naivitě.

Vybíháme z metra, stoupáme si do fronty a hosteska oznamuje: „Je posledních 6 volných míst.“ Snažíme se ignorovat bezohledně vyhlížející „dravce,“ kteří jsou ve frontě beznadějně za námi a mají zaručeně černé myšlenky plné bezohledného předbíhání. Počítáme a před námi je 5 lidí. Jeden je ovšem ani ne tříletý špunt. Svitla v nás jiskřička naděje. Vezme si ho jeho mamka na klín? Ale jak jinak. To by to nebyl happy week, kdyby jeho maminka nekoupila své prťavé ratolesti celé ohromné sedadlo. Zbývá jedno místo. My bychom se na něj vešli, ale hosteska by asi nesouhlasila. Postarší paní, spatřivší naši nerozhodnost, vyrazila překvapivou rychlostí, kterou popřela několik fyzikálních i anatomických zákonů, k hostesce a hlasitě se dožadovala posledního lístku.

Pokrčili jsme rameny, já se rozloučil s navazujícím spojem do Osečné, nakoupili jsme lístky na dvanáctou a šli vrátit kalhoty. K mému neskrývanému úžasu mi okamžitě vrátili peníze. Kupuji ještě vysněnou bundu a odjíždíme do Liberce. Samozřejmě, že poprvé za dva roky, které používám prošlou studentskou průkazku, zkontroluje hosteska datum a já doplácím cenu jízdného plus manipulační poplatek. Přijíždíme v jednu odpoledne, rozloučíme se a já jdu ke kadeřnici. Ani mě nepřekvapí že v sobotu má do dvanácti.

Teď sedím v čekárně na nádraží, zásuvky všude po obvodu nejsou pod napětím. Překvapilo mě že jsem to vůbec zkoušel. Napjatě čekám, co bude dál.

Řečnická otázka nakonec: "Komu tim prospěješ, co?"