---
layout: post
title: "Horolezecká výprava do Vysokých Tater 18.-23.6.2008"
tags: [climbing, horolezectví, slovensko, sport, vysoké tatry]

comments: true 
share: true
---
Zkoušel jsem si cvičně napsat deník ze všech pěti dnů, které jsem strávil v nejkrásnější části Slovenska, ale skončil jsem třetí den, byla to děsná nuda. Proto v tomto článku rozepíšu akorát Neděli 22.6.2008, protože to byl pro mě nejhezčí den z celé výpravy. Takže nejprve vás stručně seznámím s členy výpravy:

* **Bukáš** - můj bývalej spolužák, skvělej kamarád a v první řadě strašnej pták
* **Vejvis** - další bývalej spolužák, taky skvělej kámoš, vždycky nám všechno vytáhne a především: má Mondeo :-)
* **Ondra** - na Slovensku jsem ho viděl poprvé v životě, přijemně mě překvapil, novopečený magistr obecné fyziky z MatFyzu, tahoun naší výpravy, bez jeho odborný pomoci bychom si ty Tatry zdaleka tak nedali, díky Ondro ;-)

Takže zpátky k oné neděli. Ráno nás Ondra vytáhl z výhřátéha a zasmrádlého bivaku ve Zlomiskové dolině (vlevo na obrázku, na pozadí Ošarpance) slovy: "Budíček! Vstávat a cvičit." nebo tak nějak. Dnes jsme totiž měli v plánu přechod hřebenu Ošarpance-Vysoká s tím, že začneme až za Velkým Ošarpancem, protože tam jsme dolezli v sobotu, než se stačilo pokazit počasí. Takže okolo půl deváté ráno jsme vyráželi směrem k úpatí hřebenu. Přístup byl na mě až moc strmým svahem. Když jsme konečně dolezli za Velký Ošarpanec, slunce už nás pořádně pálilo do obličejů. (na obrázku dole je naše fotka, poté co jsme zdolali první jehlu, zleva: já, Bukáš, Vejvis) Poprvé jsme s Bukášem vyzkoušeli synchronní lezení a to tak, že já vždycky cvakal postupový jištění, který nám připravil Ondra a Bukáš ho sbíral. Když Ondrovi došel matroš, tak na nás počkal a Bukáš mu ho zase všechen dal. Tímhle způsobem se nám podařilo nabrat neskutečný tempo. Pár výstupů a slanění a už se nám naskýtal překrásný výhled z Vysoké (2 547 m), která byla jen o něco málo přes sto metrů nižší, než Gerlachovský štít, nejvyšší hora celých Karpat. Viděli jsme Vysoké Tatry jak na Slovenské, tak na Polské straně. Ondra nás ještě patřičně postrašil příběhy horolezců, kteří nešťastně zahynuli na různých cestách v Tatrách. Pak už následoval akorát sestup do údolí, kde jsem naprosto ztratil orientaci a chtěl jsem hledat náš bivak úplně v jiném údolí. Nakonec jsme (určitě ne díky mě) bivak našli, sbalili si věci, u večeře počkali až přejde přeháňka a zamířili k Popradskému plesu. Když jsme k němu dorazili už se stmívalo a nám zbývala ještě hodina a čtvrt k autu. Za ďábelské tempo, co jsme nasadili by se nemusel stydět ani Emil Zátopek. Přijemně nás překvapilo, že po nás nikdo nechtěl 160Sk/den za parkovné. V deset večer jsme vyrazili směr Česká Republika, přespali jsme u Ondrova dědy, který nás královsky pohostil přestože jsme ho vzbudili v jednu ráno.

<figure class="half">
	<a href="/images/posts/tatry01.jpg"><img src="/images/posts/tatry01.jpg" alt=""></a>
	<a href="/images/posts/tatry02.jpg"><img src="/images/posts/tatry02.jpg" alt=""></a>
	<a href="/images/posts/tatry03.jpg"><img src="/images/posts/tatry03.jpg" alt=""></a>
	<figcaption>Obrázky z tater.</figcaption>
</figure>