---
layout: post
title: "První houpačka, 1.11.2009 (na dušičky :)"
tags: [] 
comments: true 
share: true
---
Vyrážíme v sedm ráno z Liberce. Já, Vejvis, Bukáš a Stanely. Cesta do Prahy rychle utekla. Odhadovali jsme jak bude vypadat pocit před, během a po skoku. Bukáš několikrát prohlašuje: "Jedu se na vás jen podívat. :)" Všichni kromě mě už mají se skákáním z mostu zkušenosti a shodují se na tom, že to bude pořádná výzva. Několikrát je umravňuju slovy: "Vy naděláte srabi, prostě přijdu a skočim!" Tím navazuju na svoje machrování večer před tím v hospodě. Tam jsem se nechal slyšet, že nahoře ukážu svoje koule velikosti zralých pomerančů a bez zbytečnýho rozmýšlení skočím. Ve skutečnosti si ale v hlavě promítám video, co jsem viděl na Youtube a je ve mě malá dušička.

<figure>
<img src="/images/posts/pnovany-most.jpg"/>
</figure>

V Praze nabíráme Červíka, člena VŠAKu se kterým jsme se, já a Vejvis, seznámili v Bulvě předchozí úterý. Cesta po dálnici do Plzně je bez problémů až na prodavače v McDrive. Nákup probíhal asi takhle: V autě jsme se domluvili, kdo co chce a pak když Vejvis zacouval (nejprve totiž špatně označený okýnko minul) k okýnku, kde se objednává.

* **Vejvis:** (u mikrofonu, který nedával najevo jakoukoli funkčnost): “Myslíte že už můžu mluvit?”
* **My**: výbuch smíchu (to byste museli vidět/slyšet)
* **Idiot z repráčku** (podrážděnym hlasem): “Co byste si přál?”
* **Vejvis**: “Dali bychom si 4 cheesburgery a..”
* **Idiot** Vejvisovi skočil do řeči: “No tak cheesburger si asi nedáte, že?”
* **Vejvis**: “Proč ne?”
* **Idiot**: “Před sebou máte tabuli.”
* Před námi je tabule s několika nabídkami..
* **Vejvis**: “Jaká tabule? Co je na tabuli?"
* **Idiot**: dál mektá něco o tabuli, intonačně něco ve smyslu že jsme totální imbecilové, když není studování tabule první činnost, kterou provedem po příjezdu do McDrive.
* **Vejvis**: “Tak my si nic nedáme, dík.”
* Odjíždíme. Učebnicová srážka s blbcem.

Když jsme v Praze chtěli nakoupit jídlo, tak nás Vejvis odbyl slovy: “Něco Koupíme v Plzni”. Odbočku na Plzeň suverénně míjí a my mezi záchvaty zoufalého smíchu šeptáme, že Stanely bude pěkně nasranej, až se vzbudí. Měl totiž největší hlad.

Nesl to nad očekávání statečně.

Vejvis nás přesvědčuje, že něco koupíme v Pňovanech. Nám to ale nepřijde jako jméno města s obchoďákama otevřenýma v neděli ráno. Sjezd z dálnice je na Zbůch a Kozolupy a my naprosto ztrácíme naději na to že bychom se někdy najedli. Na nohou nás, aspoň mě s Bukášem, drží utahování si z názvů místních obcí.. místní prominou, ale Zbůch, Kozolupy, Tlučná?? :)

<figure>
<img src="/images/posts/pnovany-most2.jpg"/>
</figure>

V Nýřanech nacházíme otevřené Penny, nakupujeme sváču a vyrážíme na posledních 20km naší  cesty. Po okreskách. V Pňovanech více méně bez problémů (jen projíždíme podjezdem pod tratí přesně širokým na Mondeo) nacházíme vodní nádrž Hracholusk [ :-) ] a přes ní železniční most. Honzís a spol. už tam nějakou dobu jsou a montují houpačku. Chvíli po tom, co dorážíme k ohni udržovaném dvěma lepými děvami, slyšíme řev prvního skokana. Vylézáme na konstrukci železničního mostu a jdeme omrknout místo činu a pozdravit skokany.

Skokani jsou suprový, most vypadá jako kdyby byl postaven kvůli skákání houpačky, dokonce je tam zabudován naviják, aby skokan nemusel zpátky šplhat svépomocí. Z pilíře dolů je to vážně výška. Když jsem poprvé viděl na vlastní oči skok (Pavla Jíchu), tak jsem se hrozně nadchnul a nejradši bych skočil hned. Po chvíli koukání na lidi, kteří by svými záměry a hlavně činy mohli konkurovat zájezdu sebevrahů, odcházíme k věcem. Stříháme si. Kdo vyhrává jde skákat. Dva poražení v tomhle případě já s Vejvisem jdou fotit.

Chvílí to trvalo než se dostal na řadu první z naší pětky, Červík. Pak skáče Stanely (šipku), za nim Bukáš. Všechny jsme fotili sekvencí. S každým dalším povedeným skokem jsem se uklidňoval. Po Bukášově skoku jsem se oblíkl do sedáku a zarazilo mě, jak malej mám strach z takový šílenosti. Stříhali jsme si s Vejvisem kdo z nás dvou skočí jako první a nečekaně jsem prohrál. Teď jsem v první řadě. Vejvis dostává pár závěrečnejch rad před skokem, jako třeba že když nechytne lano, tak to bude větší adrenalin. 5, 4, 3, 2 ,1..  odlepuje se od pilíře a mírně přetáčí šipku, zhoupne se a pak s nesmírným nadšením zařve: “Pi*óóó!!” Vytahujeme ho nahoru a řada je na mě. Oblíkám si prsák, navazuju se, dostávám konečně strach, jako správnej šampon kontroluju jestli jsou fotografové na místech a připraveni, stojím na okraji pilíře..

<figure>
<img src="/images/posts/pnovany-skok1.jpg"/>
</figure>

> 5, 4, 3, 2, 1, Skok! Odrážím se od pilíře a při tom si trochu zařvu, letim, pořád letim, LETIM už trochu moc dlouho a potichu (podle videa to byla vteřina a půl volnýho pádu :D ). Chytám lano, protože víc adrenalinu fakt nepotřebuju. Mírný škubnutí, jak mě chytá lano, všechna vertikální rychlost se houpnutím mění na horizontální a zase zpět. Teprve v úvrati, když už je jistý že je všechno ok, se mi vrací hlas a křičím nějaký nepublikovatelný slova radosti :)

houpacka-vejvis Se Stanelym skáčeme ještě jednou, potom se jdeme k ohni ohřát a naobědvat. Po obědě si jdeme skočit všichni znovu, naposledy. Pilujeme techniky, fotíme a natáčíme se z jiných úhlů, přátelíme se s ostatními skokany. Stanely ukázal koule a jako jedinej z nás skočil pozadu a pěkně ho to vyděsilo, Vejvis vypiloval šipku, Bukáš už podruhý skočil po hlavě a provedením skoku by trumfnul kdejakýho parašutistu a já sem si poslední skoky piloval techniku ala basejumper..

<figure>
<img src="/images/posts/pnovany-skok-vejvis.jpg"/>
</figure>

Sbalili jsme všechny lana a ostatní matroš a na chvíli si sedli k ohni a povídali. Ze Sergeje se nám nepodařilo vypáčit historku o jeho kamarádovi parašutistovi. Tomu se podle Honzíse neotevřel při seskoku ze 4000m padák a spadl do oranice.. dva měsíce na to podepsal v nemocnici revers a odešel po svých.

Rozloučili jsme se, nasedli do auta a odjeli do Prahy.